---
layout: default
title: "Introduzione"
permalink: /docs/1-5-installazione-vcv
---


# Installazione di VCV rack

Per scaricare e installare il software VCV Rack, segui i seguenti passaggi:

1. Visita il sito ufficiale di VCV Rack all'indirizzo [https://vcvrack.com/](https://vcvrack.com/Rack).
2. Nella pagina principale, fai clic sul pulsante "Get Rack 2" o "Ottieni Rack 2" per accedere alla sezione di download.
3. Seleziona la versione del software compatibile con il tuo sistema operativo (Windows, macOS o Linux) e fai clic sul relativo link per avviare il download.
4. Una volta completato il download, apri il file di installazione.
5. Segui le istruzioni guidate per l'installazione del software. Durante il processo di installazione, potrebbe essere richiesto di accettare i termini di utilizzo e di selezionare la directory di installazione desiderata.
6. Dopo aver completato l'installazione, avvia VCV Rack dal menu Start (Windows) o dalla cartella Applicazioni (macOS).
7. Al primo avvio, potrebbe essere necessario configurare alcune impostazioni iniziali, come la selezione del driver audio e delle preferenze di visualizzazione. Inoltre, nel caso si vogliano utilizzare i moduli disponibili nella libreria di VCV Rack sarà necessario eseguire l'accesso ed eseguire l'update.
8. Una volta configurato, sarai pronto per iniziare a utilizzare VCV Rack per creare e seguire i prossimi step del corso.
   
## Aggiunta di moduli alla propria Libreria

Tutti gli esempi trattati in questo corso faranno uso dei moduli predefiniti di VCV Rack che non richiedono nessun tipo di account. Qualora però si vogliano utilizzare tutti i moduli creati dalla community, si può fare accedendo alla libreria all'indirizzo [https://library.vcvrack.com/](https://library.vcvrack.com/)

Qui ci sarà una schermata dove sarà possibile cercare ed aggiungere moduli. All'aggiunta di un modulo se non si ha ancora eseguito l'accessso vi sarà chiesto di accedere o di registrarsi. Una volta registrati a VCV Rack nella pagina della libreria sarà possibile aggiungere tutti i moduli desiderati.

Una volta aggiunti i moduli desiderati per utilizzarli su VCV bisogna:

1. Aprire VCV Rack
2. Nel menù a tendina in alto selezionare 'Library'
3. Verrà aperto un menù dove sarà possibile eseguire il log-in con le credenziali create in precedenza
4. Cliccare su 'Update all'
5. Adesso al clic destro nella lista dei moduli disponibili ci saranno tutti i moduli salvati! 